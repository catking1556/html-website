<!DOCTYPE html>
<html lang='cs'>
  <head>
    <title>Cinádr jindřich seminární práce</title>
    <meta charset='utf-8'>
    
    
    <link rel="stylesheet" href="cinadrj_sp_css.css" type="text/css">
  
    <link rel="stylesheet" href="cinadrj.cssd" type="text/css">
    
  </head>
  <body>
    
    <h1>Cinádr Jindřich</h1>
    <h2>seminární práce</h2>
    <button onclick="history.back()">zpět</button>
    <hr>
    
    <header> <h1 class="nadpis">Automobil</h1></header>
    <hr>
    <section>
      <nav>
        <ul>
          <button href="cinadrj_sp.html"> <li><a href="cinadrj_sp.html">úvodní strana</a></li></button>
          <button href="cinadrj_sp_1.html"> <li><a href="cinadrj_sp_1.html">původ </a></li></button>
          <button href="cinadrj_sp_2.html"> <li><a href="cinadrj_sp_2.html">historie</a></li></button>
          <button href="cinadrj_sp_3.html"> <li><a href="cinadrj_sp_3.html">charakteristika a rozměry</a></li></button>
          <button href="cinadrj_sp_4.html"> <li><a href="cinadrj_sp_4.html">Třídy osobních automobilů</a></li></button>
          <button href="cinadrj_sp_5.html"> <li><a href="cinadrj_sp_5.html">Karoserie</a></li></button>
          <button href="cinadrj_sp_6.html"> <li><a href="cinadrj_sp_6.html">podvozek</a></li></button>
          <button href="cinadrj_sp_7.html"> <li><a href="cinadrj_sp_7.html">nápravy</a></li></button>
          <button href="cinadrj_sp_8.html"> <li><a href="cinadrj_sp_8.html">Brzdová soustava</a></li></button>
          <button href="cinadrj_sp_9.html"> <li><a href="cinadrj_sp_9.html">ABS</a></li></button>
          <button href="cinadrj_sp_10.html"> <li><a href="cinadrj_sp_10.html">Hnací soustava</a></li></button>
          <button href="cinadrj_sp_11.html"> <li><a href="cinadrj_sp_11.html">Automobilové rekordy</a></li></button>
          <button href="cinadrj_sp_12.html">  <li><a href="cinadrj_sp_12.html">Statistika</a></li></button>

         
         
        </ul>
      </nav>
     
      <article>  
  
  

<h1 id="hnaci" class="nadpis">Hnací soustava</h1><div class="textik">
<p>Podrobnější informace naleznete v článcích Motor, Spalovací motor a Čtyřdobý spalovací motor</p>
<p>Hnací soustavu tvoří motor, spojka, převodovka, rozvodovka a hnací hřídele. Většinou tyto součásti tvoří kompaktní celek pohánějící blízkou nápravu. U vozidel s náhonem na vzdálenou nápravu rozvodovka není součástí převodovky a točivý moment z převodovky se do rozvodovky přenáší torzní tyčí, tzv. Kardanovou hřídelí.</p>
<p>Mezi motor a převodovku je vložena spojka zabezpečující bezrázové připojení motoru ke zbytku hnací soustavy. V současnosti se automobily opatřují převážně kotoučovou spojkou s talířovou pružinou. Kotouč takové spojky je unášen čelní plochou setrvačníku motoru a pohání vstupní drážkovaný hřídel převodovky.</p>
<p>Převodovka ať již manuální, nebo automatická, slouží k volbě převodu otáček motoru na otáčky kol automobilu. V současnosti se automobily opatřují převážně manuální synchronizovanou převodovkou. Automatické převodovky se prosazují pomalu a největší tradici mají v USA. Převodovka skutečných terénních a některých nákladních vozidel je vybavena redukcí. To je převod, jehož zařazením lze vynásobit převodový poměr celé převodovky a zdvojnásobit tak počet převodových stupňů. Pro pohyb v náročném terénu a převážení těžkých nákladů je takové řešení nezbytné.<p>
  <p>Dvoudobému motoru mazanému olejem v palivové směsi neprospívá brzdění motorem. Do motoru pak nepřichází benzín, ale ani žádný olej. Motoru tak může hrozit zadření. Proto se automobily s dvoudobými motory opatřovaly volnoběžkou účinkující na všechny, nebo u pokročilejších konstrukcí jen na nejvyšší rychlostní stupeň. S volnoběžkou není třeba vyřazovat rychlost při jízdě z kopce. Určitou nevýhodou je nemožnost brzdit motorem, nebo nahodit motor roztlačením auta.</p>
 <p>Pro použití v automobilech musí být převodovky minimálně hlučné, maximálně účinné a nepříliš výrobně náročné. Ozubená kola převodů jsou většinou čelní s šikmým evolventním ozubením. Přímá ozubení se pro svou hlučnost používají pouze u zpátečky a na věnci setrvačníku, tedy u ozubení, která jsou v činnosti jen po omezenou dobu. Vyrábějí se obrážením, zatímco šikmá ozubení se vyrábějí metodou odvalovacího frézování. Pro další omezení hlučnosti převodů se na ozubení aplikuje tzv. "shaving", díky němuž předtím kosodélníkový průřez zubu získá mírně soudkovitý tvar.</p>
  <p>Rozvodovka zabezpečuje přenos hnacího momentu od převodovky na hnací hřídele nápravy. Zabezpečuje základní převodový poměr, který se násobením skládá s převodovým poměrem převodovky a tvoří tak celkový převodový poměr. Důležitou součástí rozvodovky je diferenciál zabezpečující rozdělení hnacího momentu mezi levé a pravé kolo. U pohonů obou náprav se používá též mezinápravový diferenciál se spojkou, která umožňuje vypnout pohon druhé nápravy. Při prokluzu kola je znemožněn přenos hnací síly na kola. K zamezení tomuto jevu slouží uzávěrka diferenciálu. Používá se u terénních automobilů. Diferenciál může být i samosvorný (resp. s omezenou svorností, většinou lamelový, nebo se šnekovými ozubenými koly typ torsen). Funkci uzávěrky může částečně suplovat systém EDL (něm. EDS), což je nadstavba elektronického řízení brzd ABS, a sice přibržďováním prokluzujícího kola s nízkou trakcí (z principu funkce ale nemůže dosáhnout stejné účinnosti přenosu kroutícího momentu, jako mechanická uzávěrka)</p>
  <p>Hnací hřídele (též poloosy) přenášejí točivý moment od rozvodovky na kola. Je-li poháněna řiditelná náprava, musí být hřídele opatřeny stejnoběžnými klouby. Na vnitřní klouby (u převodovky) se používají stejnoběžné klouby typu tripode a jako takové nepřenášejí axiální sílu na ložiska rozvodovky. Klouby jsou naplněny plastickým mazivem a zakryty prachovkami. Tyto prachovky brání kloub proti prachu a vodě. Při poškození prachovky dojde brzy ke zničení drahého kloubu. Protože prachovky se nalézají často v blízkosti výfukového potrubí, jsou i mechanicky hodně namáhány a jejich výměna není snadná, musí být vyrobeny z velmi kvalitního materiálu.</p>
  <p>Homokinetické klouby jsou výrobně náročné a ve světě je produkuje jen několik specializovaných firem. Od známé značky Löbro (Löhr & Bromkamp GmbH, dnes součást GKN) pochází slangový název pro hnací hřídel se stejnoběžným kloubem 'lebro'. Za zmínku stojí ještě CIFAM se sídlem v Cologne v Itálii (dnes součást Metelli S.p.A.) a značka KAMOKA® zastupující produkci z USA, Japonska, Hongkongu a zemí Dálného východu.</p>
  <p>U běžných osobních automobilů poloosa pohání přímo kolo. U některých konstrukcí nákladních a terénních vozidel poloosa pohání jednoduchý ozubený převod umístěný v prostoru kola (tzv. kolová redukce). Díky tomu se daří umístit poloosu výš než je samotná osa kola a vozidlo má lepší průchodnost terénem. Hnací hřídele také vycházejí tenčí.</p>
<p>Pohon automobilu může být vybaven funkcí tempomat. Ve hnací soustavě plní důležitou roli maziva.</p>


</div>




</article>

  
</section>
<footer>
  <p>Cinádr Jindřich</p>
</footer>

</body>
</html>